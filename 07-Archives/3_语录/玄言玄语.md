---
tags:
  - 清微宏范道门功课
  - 天皇至道太清玉册
aliases:
---

# 寻章摘句：

1.  > #天皇至道太清玉册 吁！出家之士始因命运刑冲，父母虑其难养，方舍六亲，委身宫观，后世不知因果，出家者类多慵惰傲荡之士，食人体饥，受人恭敬，求人施舍，不生暂愧，不顾殿上香火之有无，不视阶砌尘埃之洁否，不顾殿屋垣墙之颓漏，徒知幽闲快乐以优游，不肯劳苦供奉而诚敬。以徐谧之事较之，岂不揣于心乎！况夫天律严峻，神目炳窥，暂时得安饱暖，不兔堕为异类！酆都之考，庸可进乎？

 
1.  > #天皇至道太清玉册 其职也，朝暮焚香燃灯，酌水献花，诵经礼忏，以求福力，常使殿内圣像器物洁争齐整，勿令一尘所染，时时拂拭，勿缺洒扫，殿宇房屋勿令有尘垢积地，是谓劳心于天帝之前，委身于清高之境，此道士之职也。苟能如是，必蒙福报。缺此一事，天必殃之。尤当尽力于蔬圃，竭心于炊爨，采薪汲水，苦其身心，劳其体肤，是谓打勤劳之功者，所以报天地生成之恩也。使其功大则福报不浅，若此二者无一于身，则虚负道士之名，暗受天人之福，身谢之后，受畜类报，不免刀砧之苦，拷罚之殃，可不俱哉！

 
1.  > #清微宏范道门功课  若能矢志专诚，二六时中，勇猛精进，永无退转，在世端能出世，居尘自可离尘，出入虚无，逍遥宇宙，自由自在，无灭无生，方寸不染，一尘妙用，直超三界。



 


